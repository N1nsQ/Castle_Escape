# Castle Escape

Walk through Video in [Youtube](https://youtu.be/Qt44BrYS8bQ)  
See detailed documentation: [Game Desing Document](https://github.com/nina20126/Castle_Escape/blob/main/CastleEscapeGameDesignDocument.pdf) (Only in Finnis language)  
Team members: [Mir4H](https://github.com/Mir4H) & [Hansikas](https://github.com/hansikas) 

![image](https://github.com/nina20126/nina20126/assets/77397102/cc54291e-92d1-4714-a0fd-00a77bdf82c4)

###	Yleiskuva ja johdatus peliin
Castle Escape on PC:lle suunnattu pakohuone-pulmapeli, jossa pelaaja yrittää paeta linnasta ratkomalla loogista päättelykykyä vaativia ongelmia. Sokkeloisesta linnasta ei noin vain paeta, sillä pelaajaa kiusaa linnassa asuneen, pahan kuninkaan henki. Pulmahuoneet on ratkottava tietyssä ajassa, mikäli pelaaja mielii jatkaa elossa seuraavaan huoneeseen. Ongelmien ratkomisen lomassa pelaajalle selviää pahan kuninkaan tarina pala palalta linnaan ripoteltujen päiväkirjasivujen kautta.  

Peli on suunnattu 12 vuotta täyttäneille, nk. ”casual gamer”-tyyppisille pelaajille, sillä pelissä ratkaistavat pulmat eivät ole erityisen vaikeita. Pelin tarkoitus on ennen kaikkea tarjota pelaajalle hauska pelielämys ja pitää aivonystyrät vetreinä. Pelin ikärajaan vaikuttaa tarinan väkivaltainen sisältö. Pelin voi halutessaan pelata läpi nopeasti, mikäli pelaaja tavoittelee aikaennätystä ja haluaa paeta linnasta mahdollisimman sutjakasti, mutta niille, joilla riittää mielenkiintoa tutkia pelimaailmaa tarkemmin, pelattavaa riittää pidemmäksi aikaa. Peli on kolmannessa persoonassa pelattava yksinpeli.  

Peli pyrkii erottumaan vastaavista escape room-tyyppisistä peleistä omaperäisellä ja kiinnostavalla tarinalla, joka pitää otteessaan ja yllättää. Myös peliympäristönä toimiva linna tarjoaa monenlaisia kiinnostavia mahdollisuuksia sekä pulmien että tarinan osalta. Pelin aloitus on pelaajan kannalta lempeä, ja tutoriaalitaso opastaa perusmekaniikkojen käytön sekä ohjaa oikeille raiteille, jos pelaaja ei tiedä kuinka edetä. Vihjeitä tarjotaan myös myöhemmissä vaiheissa.  

Peliin on helppo lisätä ominaisuuksia, joita myydä sellaisille pelaajille, jotka haluavat saada pelikokemuksesta vielä enemmän irti. Pelihahmon kustomointi on mahdollista kaikille pelaajille, mutta erikoisempia asusteita voitaisiin tarjota maksua vastaan. Myös lisävihjeiden ja lisäajan ostaminen pulmahuoneisiin voisi olla mahdollista. Tämä versio pelistä on kuitenkin tehty vielä ilman kaupallista aspektia. Lisämyyntiä ajatellen peliin olisi hyvä lisätä haasteellisempia tasoja, mikä tekisi lisävihjeistä ja lisäajasta halutumpia.

### Oma roolini projektissa
![image](https://github.com/nina20126/nina20126/assets/77397102/5672ed48-c4eb-41fb-9d8d-13bd605c13d1)

Työstin projektiin mahdollisuuden kustomoida pelihahmoa sekä pulmahuoneen, joka kulkee nimellä "vipuhuone". Ennen varsinaisen pelin alkua pelaaja pääsee muokkaamaan hahmoaan, ja valittavana on mm. erilaisia vaatteita, ihon väri sekä parran ja/tai viiksien lisääminen/poistaminen hahmolta. Lisäksi vastasin pitkälti projektin dokumennoinnista Game Design- raporttiin sekä videoiden tekemisestä. Pelikokonaisuutta on hiottu ryhmän jäsenten kanssa yhteisvoimin (toisinaan jopa aamuun asti).  

### Pulmahuone

![image](https://github.com/nina20126/nina20126/assets/77397102/c09a6244-3386-4e68-884c-0b8177c55f21)

![image](https://github.com/nina20126/nina20126/assets/77397102/82de64a6-8a23-4c16-b9fa-54ce4f6f5d70)

Tason ensimmäinen tehtävä on ratkaista seinällä olevien vipujen asento vihjeiden perusteella. Seinällä on teksti, jossa lukee:  

”The sparrow flying high, swoops towards the ground, grabs the worm and disappears under the shelter of the oak tree leaves. The same oak still reaches for the sky in the castle yard, hiding the remains of my loved ones in its roots. Only the bones are left from the work of insects. “  

Oleelliset elementit vihjeestä on korostettu kuvin: Kuvissa esiintyy vasemmalta oikealle varpunen, matoja, tammen lehdet, taivaaseen kurkottava puu, puun juuret ja hyönteinen. Pelaajan tulee hoksata, että lintu lentää ylhäällä, madot asuvat maanalla (alhaalla), lehdet ovat ylhäällä, puu kurkottaa ylös, juuret ovat alhaalla ja hyönteinen asuu alhaalla. Tällöin vipujen järjestys on: ylös, alas, ylös, ylös, alas, alas. Kun vivut ovat oikeassa järjestyksessä, oikealla puolella esteenä oleva aita häviää ja pelaaja pääsee jatkamaan matkaansa.  

Seuraavaksi pelaajan on kiivettävä portaita pitkin ylös asti tasanteelle, jossa on tynnyri. Tynnyri tulee tiputtaa keskitasanteelle, josta tynnyriä apua käyttäen matkaa voi jatkaa toisella seinällä kulkevalle käytävälle ja sitä kautta maaliin. Pelaajan on myös löydettävä huoneesta avain, jotta ovi aukeaa. 
